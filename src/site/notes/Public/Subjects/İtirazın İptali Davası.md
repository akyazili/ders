---
{"dg-publish":true,"permalink":"/Public/Subjects/İtirazın İptali Davası/"}
---


# Genel Olarak

- İtirazın iptali davası, icra hukukuna özgü, takiple yakından ilişkili bir dava türüdür.
- Süresinde yapılan itiraz, takibi durdurur (İİK 66).
- Takibe devam edebilmek için itiraz hükümden düşürülmelidir. Bunun için:
    - İİK 68-68/b’deki belgeler bulunan alacaklı:
        - İcra mahkemesinden itirazın kaldırılmasını talep edebilir.
        - Genel mahkemelerde itirazın iptali davası açabilir.
        - Önce itirazın iptali davası açılması halinde, daha sonra itirazın kaldırılması yoluna başvurulamaz.
        - Önce itirazın kaldırılmasına başvurulmuşsa, sonra itirazın iptali davası açılabilir.
            - İtirazın kaldırılması talebini geri almak gerekir mi?
    - İİK 68-68/b’deki belgeler bulunmayan alacaklı:
        - Yalnızca itirazın iptali davası açabilir.
- Dava açma süresi: İtirazın tebliğinden itibaren **bir yıl**.
    - Bu süre geçirildikten sonra itirazın iptali davası açılırsa dava reddedilmelidir. İİK 67’de gösterilen hak düşürücü süre geçmiştir.
    - Gecikmiş itiraz üzerine (İİK 65.V) ve ihtiyati haciz talebinden sonra (İİK 264.II ve V) **yedi gün** içinde itirazın iptali açılmazsa, ihtiyati haciz veya haciz kalkar. Ancak bir senelik süre içinde dava açma hakkı bakidir.
- Davada tahsil değil, icra takibine devam talep edilmektedir.
- Arabuluculuk dava şartı ise (zorunlu arabuluculuk), bunun tamamlanması gerekir.
- İtirazın iptali davasında hükmedilen inkar tazminatı, vekalet ücreti ve yargılama giderleri ilamlı icra yoluyla takip edilebilir.

# Yargılama Usulü

- Davacı = Alacaklı Davalı = Borçlu
- Davanın borçlu asile tebliği gerekir. [Yargıtay İçtihadı Birleştirme Büyük Genel Kurulunun 03/06/2022 Tarihli ve E: 2021/1, K: 2022/3 Sayılı Kararı, 26 Kasım 2022 tarihli RG](https://www.resmigazete.gov.tr/eskiler/2022/11/20221126-7.pdf).
- Davanın konusu itiraz üzerine duran icra takibine devam edilmesidir.
    - Davada alınan hükümle ilamlı icraya başvurulamaz.
    - Ancak davalı-borçlunun rızası ile veya ıslahla eda (alacak) davasına çevrilebilir.
    - Tahsil ve takibe devam aynı anda talep edilmişse mahkemenin davacıya hangisini istediğini sorması gerekir.
        - Talep takibe devam edilmesi yönündeyse, icra-inkar tazminatına hükmedilir.
        - Talep tahsil yönündeyse davaya eda davası olarak devam edilir, hüküm ilamlı icraya konulabilir ancak icra-inkar tazminatına hükmedilemez.
    - Uygulamada geçerli bir icra takibine dayanmadan açılan itirazın iptali davaları, eda davası olarak görülmekte ancak inkar tazminatına hükmedilmemektedir. [Bkz.](https://www.notion.so/tiraz-n-ptali-Davas-bc5d077f8fb942e488fde850aad9243a?pvs=21)
- Görevli mahkeme
    - Genel hükümler uyarınca dava konusuna göre.
    - Tahkim sözleşmesi varsa, tahkime başvurulabilir. Ancak bu hakemler icra tazminatına hükmedememelidir.
- Yetkili Mahkeme:
    - Genel hükümlere göre (HMK 6 vd)
    - Alacağın (icra takibinin) konusu olan sözleşmenin varlığı hakkında çekişme yoksa BK 89 hükmü uygulanabilir (_ifa yeri belirlenmemişse para alacağı, alacaklının yerleşim yerinde ifa edilir_).
    - Borçlunun itirazı yetki itirazını da içeriyorsa, itirazın iptali davasına bakan mahkeme icda dairesinin yetkisi hakkında karar verebilecektir.
    - Borçlu takipte sadece yetki itirazında bulunmuşsa, itirazın iptali davası açılmaz (İİK 50.II)
- Harç
    - Dava nispi harca tabidir (HarçK 28.I.a)
    - HarçK 29: İlamsız takiplerde binde 5 peşin harç alınır. İtirazın iptali davası açılması halinde iade ya da mahkeme harcına mahsup edilir.
- Borçlu, itiraz sebepleri ile bağlı değil.
- Ancak Bir HGK’da alacaklının sadece takipte gösterdiği delil ve belgelerle bağlı olduğuna karar verilmiştir. Bkz [[Public/Files/HGK_2021_377\|HGK_2021_377]])
- Mahkeme, İİK 68-68/b’de gösterilen delillerle bağlı değil.

# Mahkemenin Kararı ve Sonuçları

## Davanın Kabulü

- Davayı davacı-alacaklı kazanmıştır.
- Davacının alacağı mahkeme kararı ile tespit edilmşi olur ve maddi anlamda kesin hüküm teşkil eder.
- İtirazın iptaline ve takibin devamına karar verilir.
    - Davalı-borçlu aleyhine yargılama giderleri ve vekalet ücretine hükmedilir.
- Davanın kabulünün sonuçları şunlardır:
- **1. Takibin devam etmesi**
    - Haciz istenebilir.
    - İtirazın tebliğinden başlayan ancak itirazın iptali davası süresinin hesaba katılmadığı bir yıl içinde haciz istenilebilir.
- **2. İnkar Tazminatı**
    - Alacaklının talebi üzerine hükmedilir.
    - Geçerli bir takip bulunması gerekir. [Bkz](https://www.notion.so/tiraz-n-ptali-Davas-bc5d077f8fb942e488fde850aad9243a?pvs=21).
    - Borçlunun itirazının haksız olması gerekir.
        - Ancak
        - Davanın kabulü her zaman borçlunun haksız olduğu anlamına gelmez. alacağının belirlenebilir (likit) olmaması halinde borçlu haksız değildir.
            - Likit: Borcun gerçek miktarının belli ve sabit olması veya borçlu tarafından tespit edilmesi için gerekli unsurları bilinmesi ya da bilebilecek durumda olması.
            - Mesela alacak haksız fiilden kaynaklanıyorsa likit değildir.
    - Borçlunun kötüniyetle itiraz etmiş olması aranmaz.
        - İstisna: itiraz eden veli, vasi veya mirasçı ise, bunların kötüniyetli olduğunun ispatı gerekir (İİK 67.III)
    - Borçlunun haksızlığı takip tarihine göre belirlenmelidir, dava tarihi değil.
        - Borçlu, itirazından sonra ödemiş veya borcu kabul etmiş olması icra tazminatına hükmedilmesini engellemez.
    - Tazminat, %20’den az olamaz.
        - 4949 s. Kanundan önce %40’tı.
        - Borçlunun haksız olması yeterlidir. Ayrıca zarar doğmuş olması aranmaz.
        - Daha yüksek miktarda talep edilebilir, bu durumda zararın ispatı gereklidir.
    - Yabancı para alacağı fiili ödeme tarihindeki kur üzerinden talepte bulunsa bile türk parası üzerinden hükmedilir ve ödenir.
    - İnkar tazminatı ayrı bir dava ile istenemez.
    - Dava konusuz kalsa bile icra inkar tazminatı ve kötüniyet tazminatı ile yargılama giderleri konusunda karar verilmelidir.
- **3. Mal Beyanı**
    - Mahkeme kararının tefhim veya tebliğinden itibaren üç gün içinde mal beyanında bulunulmalıdır (İİK 75).

## Davanın Reddi

- Davada borçlu haklı bulunmuştur.
- Davacının borcunun bulunmadığı mahkeme kararı ile tespit edilmiş olur ve bu karar maddi anlamda kesin hüküm teşkil eder.
- Durmakta olan takip durmaya devam eder.
- Kararın kesinleşmesiyle takip iptal edilir.
- Kötüniyet tazminatına hükmedilebilir.
    - Borçlunun talebi olmalıdır.
    - Alacaklının haksız olması yeterli değildir, kötüniyetli de olmalıdır.
    - En az %20 oranında, zarar ispat edilirse daha fazlaya hükmedilebilir.